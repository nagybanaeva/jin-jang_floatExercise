<!DOCTYPE html>
<html lang="hu">
<head>
  <meta charset="utf-8">
  <title>Float_exercise</title>
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Mali%7CRoboto" rel="stylesheet">
  <link rel="shortcut icon" type="image/x-icon" href="img/is.jpg"> 
  <link rel="stylesheet" type="text/css" href="css/style.css">
</head>
<body>
    <h1>Lebegő Jin és Jang</h1>
    <p> "Karinthy Frigyes a teremtés titkát így meséli el:
        „Azt álmodtam, hogy két macska voltam s játszottam egymással.”
        Pontosan ez történik itt is.
        A Nagy Őskezdet álmában a Jin és a Jang, a két „macska”, melyek egymással játszanak,
        mindaddig, amíg az Őskezdet bennünket álmodik, és amíg föl nem ébred.
        A polaritás drámáját mindenhol tapasztaljuk.
        Sötét és világos, vonzás és taszítás, hím és nőstény, pozitív és negatív, Nap és bolygók,
        atommag és atomhéj, elektromos és mágneses; az élet szüntelenül rezeg és hullámzik, ölel és taszít;
        e két őserő drámájából születik, él és múlik el és születik újjá minden, ami volt, van és lesz.
        Bennünk is polaritás van, s szemlélet kérdése, hogyan működünk, analógiásan vagy digitálisan:
        így ver a szívünk, így lélegzünk ki és be, így lüktet agyunk s kétfajta vérkörünk; ezért változunk,
        születünk, öregszünk és halunk. A kiegészülés vágya hajt minket a „másik pólushoz”, ezért leszünk
        szerelmesek, ezért szeretkezünk, vagyunk hűségesek és hűtlenek, jók és rosszak, gyengék és
        erősek, gyávák és bátrak, ezért vannak fényes és sötét életkorszakaink - egyik a másik nélkül nincs,
        minden örömben van üröm, s a legboldogtalanabb pillanataink legmélyén, mint a tóba dobott emlékpénz,
        csillog valami aranyszínű öröm.
        Szinte hihetetlen, hogy az egész Mindenség a Jin és Jang drámájából áll elő!
        Minden! Én is.
        <img class="zebras" src="img/zebra-1169259_1920.jpg" alt="zebras">
        Nem beszélve a számítógépemről, amelyen ezeket a sorokat írom, s melynek képernyőjén az
        imént a Föld másik oldaláról érkezett üzenet; ez a csodálatos működés két információ, a 0 és az 1
        játékából állt elő.
        Elképesztő, hogy ennek a végtelenül gazdag kozmikus bűvészmutatványnak ilyen egyszerű
        trükkje van.
        Pedig ez az igazság, s ezen alapszik a Ji-king.
        Ha a Jóskönyvet megkérdezed, csupán annyit mond, hogyan áll éppen Jin és Jang drámája.
        Egy dinamikus erőmintát mutat, olyasfélét, mint amilyet egy mesteri szem lát a sakkparti fekete és
        fehér bábuinak állása mögött.
        Ebből az állásból messzire lehet látni.
        Meg lehet ítélni, milyen lépések vezethetnek a parti előnyös kimeneteléhez. Ehhez tudnod
        kell, hogy egy sakkmester - ahogy Maróczy Géza elmondta - nem bábukat lát maga előtt, hanem
        minden esetben a szemmel nem látható dinamikus erőmintákat érzékeli. Ezért tud fejben, akár harminckét
        táblán is vakszimultánt játszani.
        A Ji-king ilyen erőmintákat mutat.
        Jin és Jang, pozitív és negatív, 1 és 0 információ pillanatnyi viszonyhelyzetét, s ebben minden
        benne van!
        Ebből kell leolvasni, milyen jövendővel terhes a jelen pillanata, s főleg hogyan kell azt üdvösen
        kibontani.
        Ahhoz, hogy egy jóslatot megérts, analógiás érzékenységre van szükség.
        <img class="panda" src="img/panda-1594138_1280.jpg" alt="panda">
        Mit jelent ez?
        A „bűvészmutatvány” csodáját, hogy ami fönt két láthatatlan Erő - abból itt lent százmillióféle
        dolog és esemény lehet. Az egész földi „Nintendo” játék mögött csupán két „információ” van, s
        egy-egy erőmintából számtalan sok játék nyilvánulhat meg.
        Hogy mire vonatkozik a könyv válasza, arra neked kell ráérezni. Lehet benső vagy külső
        probléma. Lehet, hogy rólad szól, lehet, hogy a környezetedről, arról, hogyan viszonyulsz másokhoz,
        vagy éppen fordítva: mások hogyan viszonyulnak majd hozzád.
        Barátság, szerelem, család, hivatás, egészség, harc - sorsod sokfajta színterén játszódhat a
        dráma, s ez a „színtér” lehet kizárólag a saját benső lelki világod, s lehet csupán a külvilág - az esetek
        nagy részében azonban úgy tapasztaltam, hogy mindkettő, egyszerre.
        A sokféle megnyilvánulás között összefüggés, analógia van!
        Erről bővebben írok majd a könyv használatáról szóló fejezetben.
        Itt most csak annyit: az analógiák végtelen sorából mindig a problémád választja ki a választ!
        A szívedben rejlő KÉRDÉS vonzza magához a feleletet.
        Ahol a sorsodban gondot érzel, megoldandó problémát, ott keletkezik erőörvény, amely a
        választ magához húzza.
        Valaha itt segített a Szent Szellem s a mesteri szó: lefordította a könyv általános válaszát a te
        nyelvedre: megmondta, hogy itt és most mi a teendőd.
        Meggyőződésem, hogy ma, a magány korában sem veszítettük el ezt a segítséget, s ha kellő
        önismerettel rendelkezünk, s lelkünket érzékennyé tesszük, a Ji-kinggel való beszélgetések során
        egyre többször fog bevillanni az inspiráció jól ismert, borzongató „Aha!”élménye.
        Ma sem vagyunk egyedül!" (Müller Péter)
   </p> 
</body>
</html>
